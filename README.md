# Un blog per imparare a stare insieme, da lontano

![](https://i.imgur.com/Xg8dqBL.png)

Siamo un gruppo di sviluppatori e vogliamo farci sentire, aiutando chiunque ne senta il bisogno a digitalizzare la vita di tutti i giorni. Dal lavoro agli aperitivi, dalle cene ai meeting. 

**Si può stare insieme, anche da lontano.**

Questo blog nasce da un'idea di due colleghi sviluppatori e ormai amici, Riccardo Petricca e Francesco Bianco, che non hanno alcuna intenzione di restare immobili davanti a questo grande momento di cambiamento. 

Vogliamo aiutare, nel meglio dei nostri sforzi e di chiunque altro voglia partecipare, tutte le persone che si trovano in una situazione di difficoltà nel dover trasformare la propria vita in digitale. 

Noi lavoriamo quotidianamente da remoto e conosciamo bene gli strumenti, i modi e i trucchi per gestire con umanità qualsiasi tipo di evento o attività a distanza. 

Si può fare veramente tutto, e anche dove non sembra esserci una soluzione, dobbiamo sforzarci e diventare ancora più creativi, insieme. 

Possiamo trovare un modo per riscoprire gli strumenti digitali come veicolo di umanità e coesione, e abbiamo intenzione di farlo insieme. 

